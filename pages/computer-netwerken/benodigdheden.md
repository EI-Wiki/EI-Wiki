# Practicum
## Wat heb ik nodig?
### Hardware
Laptop: ondanks het feit dat er PC's aanwezig zijn in het labo, wordt aangeraden een eigen laptop mee te nemen. Degenen die toch geen laptop gebruiken kunnen een draagbare harde schijf (SSD) meenemen om hier op te werken met de voorziene PC's. 

Ethernet-poort of een ethernet>USB adapter: sommige laptops beschikken niet over een ingebouwde ethernet-poort. Deze zijn zeer belangrijk dus moet men een adapter gebruiken om UTP kabels aan de laptop te kunnen koppelen.  

RAM: 16 GB wordt aangeraden. 

(HDMI poort): in het labo staan monitors die men kan gebruiken als 'second monitor'. Dit is zeer handig want men werkt vaak met verschillende virtual machines tegelijk.

(Muis): een muis doet het werk over meerdere monitors vlotter verlopen.
### Software
Windows: er wordt aangeraden om op een windows systeem te werken. Andere OS'en zijn mogelijk maar maken het ingewikkelder.  

VmWare Player: de virtual machines draaien in VmWare Player Workstation. Andere software zoals virtualbox wordt toegelaten maar afgeraden.  

(WireShark): deze software wordt gebruikt om het netwerkverkeer op te vangen. Installeer deze software zowel op de laptop als de VM's. Degenen met een ethernet>USB adapter installeren best het optionele usbCap meegeleverd in de setup. Het downloaden en installeren van WireShark duurt niet lang. Dit kan eventueel nog tijdens het labo gebeuren.
